---
title: "Kaip naudoti programą FreeTube ir prenumeruoti kanalus"
author: "Justas Mundeikis"
date: "2024-11-19"
categories: [linux, app]
image: "freetube.png"
---

## Įžanga

Šioje pamokoje išmoksi:

1. Kaip atidaryti programą FreeTube.
2. Kaip ieškoti vaizdo įrašų.
3. Kaip užsiprenumeruoti kanalą ir valdyti prenumeratas.
4. Kaip išsaugoti vaizdo įrašus į mėgstamiausių sąrašą.

---

## Programos atidarymas

### Naudojant darbalaukio piktogramą

1. Darbalaukyje ("ant ekrano") surask FreeTube piktogramą.
2. Dukart spustelėk ant jos.  
   
   ![](FreeTube_desktop.png)

arba... 

### Naudojant meniu

1. Paspausk **Menu** ikoną. Atsidarys meniu langas.
   
   ![](menu_start.png)
2. Pradėk rašyti `free`. Sistema automatiškai filtruos programas ir parodys FreeTube. Tau nereikia su pele paspausti ant paieškos laukelio.
   
   ![](menu_start_typing.png)
3. Spustelėk programą **vieną kartą**, ir ji bus atidaryta.

---

## Pirmasis ekranas

Atidarius programai, pamatysi tokį pagrindinį langą:

![](FreeTube_basic.png)

### Pagrindiniai pasirinkimai

1. **Kairėje pusėje** rasi pagrindinius meniu punktus:
   
   ![](FreeTube_basic_selection.png)

2. **Paieškos laukelis:** čia gali įvesti norimą ieškoti frazę arba vaizdo įrašo URL. Įrašius spausk **Enter** arba paspausk **lūpos simbolį**.
   
   ![](FreeTube_basic_search.png)

3. **Filtrai:** spustelėk filtrų ikoną, jei nori pakeisti paieškos rezultatus pagal:
   - Aktualumą,
   - Įkėlimo laiką,
   - Vaizdo įrašo tipą.  
   
   ![](FreeTube_basic_filters.png)

   **Pastaba:** Filtrai išlieka aktyvūs tol, kol jų nenustatai į standartinius nustatymus. Taip pat jie nekeičia jau grąžintų video sąrašo, tad turi dar kartą spausti ant  **lūpos simbolio**.

---

## Vaizdo įrašų peržiūra

Paspaudus ant vaizdo įrašo, pamatysi šiuos pasirinkimus:

![](FreeTube_basic_play.png)

1. **Prenumerata:** po vaizdo įrašu rasi kanalo pavadinimą ir mygtuką:
   - **Subscribe**, jei nori užsiprenumeruoti.
   - **Unsubscribe**, jei jau prenumeruoji.

   Prenumeruojamų kanalų naujausi vaizdo įrašai bus rodomi pagrindiniame lange, skiltyje **Subscriptions**.

2. **Išsaugojimas:** 
   - Spustelėk **+**, kad pridėtum vaizdo įrašą į savo grojaraštį.
   - **Favorite** ikona leidžia tiesiogiai pridėti į mėgstamiausių sąrašą.

3. **Nustatymai:** Vaizdo peržiūros ekrane rasi valdymo ikonėles, skirtas:
   - Pakeisti vaizdo įrašo kokybę (rezoliuciją),
   - Aktyvuoti viso ekrano režimą ir kt.  
     
     ![](raiska.png)

   Spustelėjęs ant raiškos nustatymų, gali pasirinkti didesnę raišką geresnei kokybei arba mažesnę, jei vaizdo įrašas stringa.
   
   ![](raiska2.png)

---

## Praktikos užduotys

1. Paieškos laukelyje įvesk `zdf`.  
2. Prenumeruok kanalą **ZDF heute**.  
3. Patikrink, ar tavo **Subscriptions** sąraše atsirado ZDF heute kanalų vaizdo įrašai. Rezultatai gali skirtis, nes įkeliami nauji vaizdo įrašai.
   
   ![](zdf.png)

4. Surask `Puccini - Turandot (2024)` vaizdo įrašą.  
5. Atidaryk šį vaizdo įrašą ir pridėk jį į **Favorite** sąrašą.  
   Galutinis rezultatas turėtų atrodyti taip:
   
   ![](turandot.png)

---

## Pabaiga

Dabar jau moki naudotis FreeTube programa, ieškoti vaizdo įrašų, prenumeruoti kanalus ir tvarkyti savo grojaraščius.
